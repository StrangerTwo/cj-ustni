Zdeněk Jirotka: Saturnin

# LITERÁRNÍ TEORIE

    - Literární druh a žánr: epika, próza
    - Literární směr: humoristický román s prvky satiry, inspirace suchým britským humorem
    - Slovní zásoba a jazyk: spisovný jazyk, použity – archaismy, knižní výrazy, vulgarismy, přísloví, vyskytují se všechny druhy komiky – jazyková, hovorová, situační, neobjevuje se přímá řeč, ich-forma
    - Postavy:
        - Saturnin – vypravěčův sluha, velký smysl pro humor, řídí většinu děje
        - Vypravěč – měšťácký typ, Saturnin ho pokaždé dostane do nějaké situace, do které by se sám nedostal
        - Dědeček – starý bohatý pán, ředitel elektrické elektrárny, všichni se snaží dostat dědictví
        - Teta Kateřina – je hamižná a hrabivá, používá neustále přísloví
        - Milouš – syn Kateřiny, ta s ním i v 18 letech zachází jako dítě
        - Slečna Barbora Terebová – moderní, milá žena
        - Doktor Vlach – rodinný přítel, vymýšlí teorie o chování lidí
        - Strýc František – figuruje jen v jedné historce
    - Kompozice: kniha rozdělena do kapitol, použita i retrospektiva
    - Prostor a čas: Praha a venkov, 20. léta 20. století
    - Význam sdělení (hlavní myšlenky díla): obraz moderní společnosti, kritika některých lidských vlastností – namyšlenost, omezenost, hloupost


# DĚJ

Mladý muž přijme Saturnina jako sluhu. Tím se jeho svět otočí naruby. Z klidného bytu se přestěhují na hausbót, kde čelí každý den vlnobití a projíždějícím parníkům. Pak se rovněž na popud Saturnina vydá tento mladý muž chytit lva, který utekl ze zoo. Když přijede na návštěvu teta Kateřina s Miloušem, namluví jim Saturnin, že jsou na lodi myši, aby se dotěrných příbuzných zbavili. Poté se rozhodnou navštívit dědečka mladého pána, který žije na venkově. Zde se mladý muž seznamuje s Barborou, do které se brzy zamiluje. K dědečkovi však přijede i doktor Vlach a teta Kateřina s Milošem. Zažívají spolu řadu komických situací, nicméně nakonec všechno dobře dopadne. Mladý muž se sblíží s Barborou a odstěhují se spolu do Prahy, teta se znova bohatě provdá a Saturnin se stará o dědečka.

# LITERÁRNÍ HISTORIE

## Společensko-historické pozadí vzniku

    Román vznikl v roce 1942 z krátké povídky v Lidových novinách. Jirotka patřil mezi autory, kteří se snažili humornou tvorbou překlenout hrůzy z války a okupace.


# AUTOR

## Život autora: Zdeněk Jirotka (1911-2003)

Spisovatel, autor humoristických románů, fejetonista. Narodil se v Ostravě, kde rovněž vystudoval Stavební průmyslovou školu. Do války pracoval jako důstojník v armádě. Poté pracoval na ministerstvu veřejných prací. Ve své další tvorbě nepřekonal úspěch Saturnina. Jeho dílo je typické pro humor, satiru, prokreslenou charakteristiku postav a kouzlo nevyřčeného.


## Další autorova tvorba:

    
    Muž se psem
    Velká kniha Sedmilhářů
