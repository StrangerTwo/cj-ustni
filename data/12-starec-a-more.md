Ernest Hemingway: Stařec a moře

# LITERÁRNÍ TEORIE

    - Literární druh a žánr: epika, próza
    - Literární směr: americká meziválečná próza, moderní světová literatura 1. pol. 20. století
    - Slovní zásoba a jazyk: spisovný jazyk, rybářská terminologie, vyprávěcí a popisné části, převažují monology starce, metafory, přirovnání, personifikace, slova se symbolickými významy, autor používá er-formu
    - Hlavní postavy:
        - Stařec Santiago – kubánský rybář, má velmi pevnou vůli, tvrdě bojuje, aby se uživil, smysl života v rybaření, introvert, žije v souladu s přírodou, vytrvalý
        - Chlapec Manolin – laskavý, obětavý, má rád Santiaga, chce se dozvědět vše o moři a být nejlepším rybářem
    - Kompozice: Děj je chronologický, objevují se retrospektivní pasáže, kdy stařec vzpomíná na své mládí, čtenář musí využít podtext a sám si domyslet některé souvislosti
    - Prostor a čas: Kubánská vesnice poblíž Havany, pravděpodobně 40. léta 20. století
    - Význam sdělení (hlavní myšlenky díla): život chudých kubánských rybářů, opravdovým smyslem lidského života nejsou materiální hodnoty, ale uspokojení, boj člověka s přírodou, vnitřní boj člověka, křesťanská symbolika (Santiago), pověrčivost, lidská statečnost a duševní síla


# DĚJ

Manolin chodí pomáhat Santiagovi s lovením ryb. Starci se však již delší dobu nedaří, a proto pošlou rodiče Manolina učit se k jinému rybáři do vedlejší vesnice. Santiago vyráží tedy na moře sám a všem dokázat, že dokáže chytit rybu. Tentokrát má štěstí, ale není to zadarmo. Ryba je obrovská a on musí pomalu bojovat o svůj holý život. Na rybu zaútočí žraloci a Santiagovi se nepodaří ji zachránit. Do vesnice se tak vrací s rybí kostrou. I tak si však získává u vesničanů zpět respekt a obdiv.

# LITERÁRNÍ HISTORIE

## Společensko-historické pozadí vzniku

    V meziválečném období se prosazuje literární skupina tzv. „Ztracené generace“. Tito autoři reflektují hrůzy 1. světové války. Nedokázali se po válce zařadit zpět do společnosti, cítili se vykořenění a ztracení.


# AUTOR

## Život autora:

Život autora: Ernest Hemingway (1899-1961)

Americký povídkář, novinář, autor románů. Představitel „Ztracené generace.“ V roce 1918 byl zraněn na italské frontě. Po válce pracoval jako dopisovatel v Paříži. V roce 1954 získal Nobelovu cenu za literaturu. Po 2. světové válce žil na Kubě. Trpěl depresemi, které vyústily v sebevraždu. Jeho literárními postavami bývají nejčastěji muži, kteří vedou divoký a nebezpečný život (lovci, toreadoři, vojáci). Většinu děl napsal na základě svých vlastních zkušeností.

## Další autorova tvorba:

    Romány – Sbohem armádo, Komu zvoní hrana

https://www.youtube.com/watch?v=JpijWUFMbO4