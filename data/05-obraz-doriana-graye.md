Oscar Wilde: Obraz Doriana Graye

# LITERÁRNÍ TEORIE


    - Literární druh a žánr: román, epika
    - Literární směr: literární moderna (symbolismus, dekadence, impresionismus)
    - Slovní zásoba a jazyk: román je psán spisovně, obsahuje francouzské výrazy, v textu je řada archaismů, ironie, autor se vyžívá v dlouhých popisech interiérů a dialogů, časté jsou také básnické a umělecké popisy
    - Postavy:
        - Dorian Gray – na začátku příběhu nezkažený mladík, který je velmi jednoduše ovlivněn lordem Henrym, se kterým přechází na temnou stranu, v průběhu děje začne ubližovat lidem, všechny nepravosti se však zrcadlí jen na tváří jeho namalovaného portrétu
        - Lord Henry Wotton – aristokrat, ve společnosti oblíben i přes své dekadentní názory, manipulátor
        - Basil Hallward – malíř, je okouzlen krásou Doriana, namaluje jeho portrét
        - Sibyla Vaneová – nadaná mladá herečka, ale velmi naivní, zamiluje se do Doriana, pak ztrácí svůj herecký talent
        - James Vane – bratr Sibyly, chce pomstít její smrt
    - Kompozice: Kompozice díla je chronologická, vyprávění děje je proloženo popisy interiérů a exteriérů, dále se v knize objevují časté charakteristiky anglické vyšší společnosti
    - Prostor: Londýn na konci 19. století a anglický venkov
    - Význam sdělení (hlavní myšlenky díla): Autor se snaží poukázat na pokrytectví a rovněž reflektuje morální hodnoty a dekadenci doby. Zlé skutky musí být potrestány. Výčitky můžou být někdy tím nejhorším trestem.


# DĚJ

Dorian Gray se seznámí u malíře Basila Hallwarda s lordem Henry Wottonem. Dorian propadne dekadentním myšlenkám lorda Henryho. Jednou z nich je, důraz na krásu fyzického těla a mládí. Uvědomí si, že portrét, který mu namaloval malíř Basil Hallward nebude stárnout, zatímco on sám ano. Vyplní se jeho přání, aby místo něho stárnula jeho podobizna. Portrét se tak promění v zrcadlo a odráží na obličeji všechny hříchy, kterých se Dorian dopustí.

# LITERÁRNÍ HISTORIE

## Společensko-historické pozadí vzniku

    Konec 19. století se v Evropě nese v duchu prosazování nových uměleckých proudů. Situace se vyostřila mezi zastánci dřívějších směrů a autory, kteří přišli s novým pojetím a někteří z nich dokonce prosazovali nový koncept „l’art pour l’art.“ Především mladá generace začala revoltovat s cílem prosadit svobodu slova. Přesně v této době přichází na scénu Oscar Wilde se svými provokativním oblečením a nekorektními názory.


# AUTOR

## Život autora: Oscar Wilde (1854-1900)

Oscar Wilde byl prozaik, básník a esejista irského původu. Narodil se do rodiny chirurga a spisovatelky roku 1854 v Dublinu. Nejprve studoval filologii v Dublinu a poté v Oxfordu. Tam se také seznámil s dekadentními názory. Ty se později promítly v jeho díle, ve kterém se nebál šokovat puritánskou anglickou společnost odsuzováním vyšší společnosti a narážkami na homosexualitu. Oženil se za Constance Lloyd, ale pouze kvůli finančnímu zabezpečení. Měl dva syny, o které se s láskou staral. Udržoval poměr s Alfredem Douglasem. Nakonec byl uvězněn a odsouzen ke dvěma letům nucených prací. Po propuštění cestoval po Evropě a zemřel ve Francii.


## Další autorova tvorba:
    
    Poezie: Básně, Balada o žaláři v Readingu
    Drama: Salome
    Próza: Šťastný princ a jiné pohádky, Lady Fuckingham
